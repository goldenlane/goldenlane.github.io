---
title: Holtak lelkei vagyunk
date: 2019-05-28
link: https://www.patreon.com/posts/holtak-lelkei-27197458
---
Egyszer elhatároztam, hogy írok egy rettenetesen bonyolult, körmondatos, összetett szöveget. (Illetve, igazából ezt kétszer is elhatároztam, de a másik próbálkozás még ennyi leütést sem ért meg) Azt hiszem, leginkább Szerb Antalt utánoztam, tőle olvastam ebben a stílusban pár novellatöredéket, és ehhez tettem hozzá még valami polinéz életérzést, már ha szabad így mondanom. 

Ez regény akart lenni, de nyilván sosem lesz. Talán novellát még lehetne belőle kanyarítani, de be kell valljam, meguntam menet közben. Úgyhogy maradt stílusgyakorlat. Azért mutatom meg, mert azt hiszem, ez áll a legmesszebb attól, ami stílusban általában írok. 
