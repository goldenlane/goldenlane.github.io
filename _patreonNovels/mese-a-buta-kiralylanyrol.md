---
title: Mese a buta királylányról
date: 2018-05-23
link: https://www.patreon.com/posts/mese-buta-18986509
---
Aki írónak van gyereke, előbb-utóbb nem bírja ki, és ír legalább pár gyerekmesét. Legfeljebb utána letagadja. Szóval, nekem is van egy marék mesém. Affélék, hogy az óvodás kölyök is élvezze, de a szüleje se pusztuljon bele az unalomba, amikor felolvassa. A gyerekeimen teszteltem őket, egész jól működnek. (A meséim. Meg a gyerekeim is.) Ha jól emlékszem, még soha, sehol sem jelentek meg, és ebből adódóan ezek szerkesztetlenek. Tehát az összes helyesírási hibáért előre elnézést kérek! A „Mese a buta királylányról” a kedvencem közöttük.

